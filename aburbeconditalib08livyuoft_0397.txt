ΤΙΤΙ LIVI
AB URBE' CONmTA LlssRORUM PERIOCHAE.

EX LIBRO XXXV.

P. Scipio Africanus legatus ad Antiochum missus Ephesi cum Hanni-
bale, qui se Antiocho adiunxerat, conlocutus est, ut, si fieri posset, metum
ei, quem ex populo Romano conceperat, eximeret. inter alia cum quaereret,
quem fuisse maximum imperatorem Hannibal crederet, respondit, Alexan-
drum Macedonum regem, quod parva manu innumerabiles exercitus fudisset,
quodque ultimas oras, quas visere supra spem humanam esset, peragras-

. set. quaerenti deinde, quem secundum poneret, Pyrrhum, inquit, castra me-

 

tari primum docuisse, ad hoc neminem elegantius loca cepisse, praesidia
disposuisse. exsequenti, quem tertium diceret, semet ipsum dixit. ridens
Scipio „quidnam tu diceres, si me“' inquit ‚‚vicisses‘.“‘ „tunc vex-o me“
inquit „et ante Alexandrum et ante Pyrrhum et ante alios posuissem.“
inter cetera prodigia, quae plurima fuisse traduntur, bovem Cn. Domitii con-
sulis locutam „Roma cave tibi“ refertur. Nabis Lacedaemoniorum tyran-
nus incitatus ab Aetolis, qui et Philippum et Antiochum ad inferendum
bellum populo Romano sollicitabant, cum a populo Romano descivisset,
bello adversus Philopoemenen Achaeorum praetorem gesto ab Aetolis inter-
fectus est. Aetoli quoque ab amicitia populi Romani defecerunt: cum quibus

societate iuncta Antiochus Syriae rex, cum bellum Graeciae intulisset, com- ‚

plures urbes occupavit, inter quas Chalcidem et totam Euboeam. res
praeterea in Liguribus gestas et adparatum belli ab Antiocho continet.

 

EX LIBRO XXXVI.

Acilius Glabrio consul Antiochum ad Thermopylas Philippo rege adiu-
vante victum Graecia expulit, idemque Aetolos subegit. P. Cornelius
Scipio Nasica consul aedem matris deum, quam ipse in Palatium intulerat
vir optimus a senatu iudicatus, dedicavit3 idemque Boios Gallos victos iu
deditionem accepit et de iis triumphavit. praetcrea navalia certamina pro-
spera adversus praefectos Antiochi regis referuntur.

